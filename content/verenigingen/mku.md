---
titel: Militaire Kring UGent
id: mku
naam: Militaire Kring UGent
verkorte_naam: Militaire Kring UGent
konvent: wvk
website:  https://milkrug.wixsite.com/milkru
contact: MilitaireKringUGent@gmail.com
logo: /assets/sfeerfotos/logomku.jpg
social:
- platform: facebook
  link: https://www.facebook.com/groups/170504018622748
themas:
- lifestyle
---

De Militaire Kring UGent (MKU) is een studentenvereniging die als doel heeft bij te dragen  aan een succesvolle combinatie van een militaire opleiding met een academische vorming aan de UGent. Zo organiseren we onder andere infosessies rond militaire onderwerpen, cohesie-activiteiten voor de leden en proberen we bij te dragen aan de integratie van militaire studenten binnen de faculteiten van de UGent en haar opleidingen.

MKU is opgericht vanuit het engagement van enkele militaire studenten. Militaire studenten volgen een opleiding aan de Koninklijke Militaire School (de officierenschool van Defensie) en tegelijk ook een academische opleiding (geneeskunde, tandheelkunde of industriÃ«le wetenschappen) aan een universiteit.
MKU wilt zich concreet richten op het ondersteunen van militaire studenten in hun opleiding, maar elke student met interesse in Defensie of de militaire wereld is welkom! Je hoeft dus geen militaire student te zijn of een militaire achtergrond te hebben om deel te nemen aan onze activiteiten of lid te worden van onze vereniging.

De mogelijkheden van jobs en opleidingen bij Defensie zijn heel groot, maar deze zijn vaak niet gekend bij de meeste studenten. MKU hoopt dus ook een laagdrempelig aanspreekpunt te zijn voor alle studenten die interesse hebben in de militaire wereld.

(Disclaimer: wij zijn geen officieel spreekkanaal van Defensie en alle activiteiten, zowel in het echt als op sociale media, zijn de verantwoordelijkheid van het bestuur.) 

