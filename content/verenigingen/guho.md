---
naam: GUHO
verkorte_naam: GUHO
konvent: kultk
contact: info@guho.be
website: http://www.guho.be/
social:
  - platform: facebook
    link: https://www.facebook.com/GUHO.be/
  - platform: twitter
    link: https://twitter.com/guho_be
themas:
  -  cultuur
---

We noteren augustus 2009. Tussen pot en pint, chocolade(melk) en koffie, wordt een nieuwe culturele studentenvereniging geboren. Het Gents Universitair Harmonie Orkest oftewel GUHO! In aanvulling op de andere culturele verenigingen wil het GUHO een platform bieden aan muzikanten die een blaasinstrument of slagwerk spelen. Een harmonieorkest of kortweg harmonie onderscheidt zich immers van een symfonisch orkest of fanfare door z’n bezetting en bijgevolg het repertoire. Koperblazers, houtblazers én slagwerkers zijn bij ons van harte welkom. Daar bovenop kan je ook een piano en contrabas ontwaren! Door de verscheidenheid aan instrumenten, kunnen we een groot scala aan nuances verklanken. Onze enthousiaste dirigent, Dimitri Bracke, gidst ons door zowel originele werken uit het harmonie repertoire als moderne bewerkingen. Van groots “lawijt” tot intimiteit … en hilariteit! Het GUHO telt momenteel een 45-tal muzikanten die hun studies maar al te graag combineren met de fantastisch gezellige, soms knotsgekke, repetities op maandagavond, de super repetitie-weekends (1/semester) en de kers-op-de-taart concerten (min. 1/semester). Tussendoor trekken we samen op zwier en zorgt het bestuur voor talrijke activiteiten! Ter bevordering van de vriendschap én de muziek Ben je net als ons gebeten door de beste microbe ter wereld, de MuziekMicrobe?! Neem dan gauw een kijkje op onze website én kom eens piepen op de kennismakingsrepetities.
