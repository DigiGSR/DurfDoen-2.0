---
naam: Home Boudewijn
verkorte_naam: Home Boudewijn
konvent: hk
website: https://www.homeboudewijn.be/
social:
  - platform: twitter
    link: http://twitter.com/HomeBoudewijn
  - platform: facebook
    link: http://www.facebook.com/HomeBoudewijn
themas:
  -  home
---

Home Boudewijn wordt niet voor niets “De Home van ‘t stad!” genoemd. Deze meest excentrisch gelegen Home (aan het UZ) telt 14 verdiepen en 455 kamers, goed voor enorm veel sfeer en activiteit! Het praesidium bestaat uit zo goed als enkel bewoners van de home. Iedere bewoner is ook automatisch lid van de vereniging, maar individuen die zich iets meer willen engageren kunnen zich ook laten dopen en zo dat mooie blauwwitte lint bemachtigen.
In de Boudewijn doen ze er alles aan om het naar je zin te maken! Je hebt er de wekelijkse baravonden die vaak wat meer zijn dan op het gemak een paar pintjes drinken, vijf knallers van fuiven, een festival ten voordele van een goed doel, de streekbierenweek met een gigantisch aanbod aan streekbieren (meer dan 60!), de legendarische sinterklaasbar waarbij de sint langs komt met zoets en lekkers voor iedereen, een kroegentocht, beerpongtornooi...
Naast al deze feestelijke activiteiten wordt er ook plaats gemaakt voor wekelijkse sportactiviteiten en cultuuractiviteiten. Natuurlijk heb je er ook een aantal cantussen, waarbij de jaarlijkse vettenschijvencantus al ver buiten het Home Konvent bekend is. Dit alles maakt dat je je nooit kan vervelen op Home Boudewijn.
Het praesidium maakt niet enkel het leven van de homebewoner mooier door het organiseren van al die activitetiten, maar ook door een aanspreekpunt te zijn en problemen / verbeteringen voor te leggen aan dienst huisvestingen.
