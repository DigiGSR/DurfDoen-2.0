---
titel: Vlaamse Rechtsgenootschap
id: vrg
naam: Vlaamse Rechtsgenootschap
verkorte_naam: Vlaamse Rechtsgenootschap
konvent: fk
website: www.vrg-gent.be
contact: praeses@vrg-gent.be
themas:
  -  faculteit
---
Speelde jij vroeger al voor advocaatje? Win jij elke discussie met een vurig pleidooi? Weet jij iedereen te overtuigen met je retorisch talent? Jij klinkt als een toekomstige jurist! Voor de Gentse juristen in spe is er het Vlaams Rechtsgenootschap. Het VRG is de grootste studentenvereniging van Gent, waar iedereen terecht kan voor inspanning Ã©n ontspanning.
Natuurlijk is er elk jaar onze grootse openingsTD in de Vooruit, waar we met meer dan 1000 confraters uit de bol gaan. In... maart doen we dat nog eens over op het galabal. Maar ook sporters komen aan hun trekken op de vele wedstrijden en tornooien waaraan het VRG deelneemt. Cultuurliefhebbers kunnen genieten van een jaarlijks toneel of revue, of van verschillende andere uitstappen zoals de cultuurreis.
Maar dat is lang niet alles! Ook op gebied van studie heeft het VRG veel in petto. Je boeken en wetboeken kan je steeds aan de scherpste prijs bekomen op onze eigen VRG-cursusdienst. Verwacht je daarnaast maar aan een uitgebreide examenbrochure met hints & tips, leerstofoverzichten en representatieve examenvragen. Ook jobinfoavonden en de jobbeurs staan jaarlijks op het programma. Om je retorische vaardigheden te testen? kan je deelnemen aan onze pleitwedstrijden in de Gentse hoven en rechtbanken.
